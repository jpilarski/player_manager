1 WYMAGANIA OGÓLNE - NET wersja 9.0
1.1 Projekty dotyczą implementacji katalogu produktów, przy czym każdy indywidualnie wybiera sobie produkty. Jako przykład mogą posłużyć samochody. Jest wielu producentów, z czego każdy produkuje wiele różnych samochodów. Ze względu na prezentowane na laboratoriach i wykładach przykłady, nie można wybierać samochodów jako tematu projektu zaliczeniowego.
1.2 Projekty realizuje się w dwuosobowych grupach.
1.3 Przy implementacji projektów należy stosować się do wymagań standardu kodowania opisanego w punkcie 3, który nie odbiega od przyjętego standardu kodowania w języku C#.
1.4 Ocena z projektów wystawiana jest na podstawie zgodności z wymaganiami. Wymagania odnośnie terminu oddania projektu wynikają jedynie z decyzji Dziekanatu i trwania semestru.
1.5 Przy oddawaniu projektów należy je wcześniej wyczyścić z elementów, które są wynikiem kompilacji, a następnie zgłosić w odpowiednim zadaniu na e-kursach przedmiotu.
1.6 Interfejs aplikacji należy wykonać w technologii WPF, WinUI lub .NET MAUI z wykorzystaniem architektury opisanej w sekcji 2. Następnie, bazując na utworzonych już klasach dostępu do danych, należy utworzyć aplikację web-ową z wykorzystaniem technologii ASP.Net Core, MVC lub Blazor. Oczywiście kolejność może zostać odwrócona – można realizować aplikację webową w pierwszej kolejności.
1.7 Katalog musi zawierać minimum dwie powiązane relacje Producent-Produkt.
1.8 Wymagane jest wykorzystanie typu wyliczeniowego jako typu jednego z atrybutów Produktu/Producenta.
2 ARCHITEKTURA APLIKACJI
Zakłada się możliwość wykorzystania jak największej części kodu w innych aplikacjach. Dlatego aplikacja jest modułowa, a odpowiednie moduły znajdują się w oddzielnych warstwach według poniższych zasad:
2.1 Należy stosować wzorzec projektowy Aplikacja wielowarstwowa z wydzielonymi warstwami (w wersji minimalnej):
• UI – interfejsy użytkownika,
• BL – warstwa logiki biznesowej,
• DAO – warstwa dostępu do danych.
Do wyżej wymienionych warstw wspólne są następujące biblioteki pomocnicze:
• CORE – typy wyliczeniowe i ustawienia aplikacji,
• INTERFACES – wszystkie interfejsy.
2.2 Każdy z powyżej wymienionych elementów architektury stanowi osobną bibliotekę dll (class library), przy czym warstwa UI jest aplikacją. W przypadku aplikacji webowej, niektóre biblioteki mogą zostać zastąpione przez REST API.
2.3 Dozwolone jest wykorzystanie biblioteki z warstwy wyższej przez bibliotekę warstwy niższej i tylko w tym kierunku.
2.4 W warstwie DAO umieszczone są obiekty danych DO(Data Objects) implementujące interfejsy (z biblioteki INTERFACES) tak, aby warstwy UI i BL nie miały bezpośredniej referencji do tej warstwy. Wczytanie danych powinno zostać wykonane za pomocą techniki późnego wiązania (ang. late binding) realizowanej z wykorzystaniem System.Reflection.
2.5 Nazwa biblioteki z danymi znajduje się w pliku konfiguracyjnym aplikacji i może zostać zmieniona bez rekompilacji kodu aplikacji.
2.6 Nazwa przestrzeni nazw (namespace) ma być następująca:
Nazwisko.NazwaAplikacji.NazwaSkładowej, gdzie:
• Nazwisko – bez komentarza – należy pominąć polskie litery. Może to być też nr. indeksu jeśli ktoś nie chce używać nazwiska,
• NazwaAplikacji – jak podano wcześniej,
• NazwaSkładowej – np. BLC, DAO itp.
2.7 Każda klasa, typ wyliczeniowy i interfejs mają znajdować się w osobnym pliku.
2.8 UI „okienkowe” powinien być zrealizowany docelowo z wykorzystaniem technologii WPF/WinUI/.NET MAUI zgodnie z architekturą MVVM, przy czym Model przenosimy do warstwy DAO i chowamy za interfejsem.
2.9 ModelView (MV) w architekturze MVVM może zostać umieszczony w osobnej warstwie/bibliotece.
3 STANDARD KODOWANIA
3.1 Wymaga się kodowania w standardzie dostępnym tutaj: https://aspblogs.blob.core.windows.net/media/lhunt/Publications/CSharp%20Coding%20Standards.pdf
Uproszczonego do następujących punktów:
• P.1. z wyłączeniem 1.4.3
• P.2.1. z wyłączeniem: 7
• P.2.2.
• P.3.1. z wyłączeniem 7-20
• Bez punktu 3.2
• P. 4.1. z wyłączeniem 2-5
• P. 4.2 z wyłączeniem 18-22,25-32
• P. 4.3-4.6 proszę potraktować jako zalecenia.
3.2 Za niestosowanie się do powyższych standardów obniżana będzie ocena z projektu
4 WYMAGANIA
4.1 Operacje na danych z poziomu interfejsu użytkownika.
4.1.1 Przeglądanie katalogu.
4.1.2 Dodawanie Produktów/Producentów.
4.1.3 Modyfikowanie danych.
4.1.4 Usuwanie rekordów.
4.1.5 Wyszukiwanie/filtrowanie danych.
4.2 Bazy danych:
Zakłada się wykorzystanie biblioteki EF. Dwie do wyboru, przy czym jakaś baza SQL z EF jest wymagana.
4.2.1 DAOMock – atrapa bazy danych – dane przechowywane w kolekcjach obiektów. Wszelkie zmiany nie są przechowywane pomiędzy uruchomieniami aplikacji.
4.2.2 DAOFile – dane przechowywane w kolekcjach z wykorzystaniem serializacji.
4.2.3 DAOSQL – dane przechowywane w bazie danych. Zakłada się korzystanie z SQLite ze względu na najmniejszy nakład pracy związany ze sprawdzaniem takich projektów.
5 ODDAWANIE PROJEKTU
5.1 Projekt należy załadować do odpowiedniego zadania na e-kursach.
5.2 W przypadku stwierdzenia pewnych usterek w kodzie aplikacji, o ile czas na to pozwoli, będzie można wprowadzić poprawki.
6 NA CO NALEŻY ZWRÓCIĆ UWAGĘ
6.1 W głównej aplikacji NIE MOŻE być referencji do bibliotek z bazami danych.
6.2 Proszę sprawdzić, czy po dodaniu nowego producenta, znajduje się on na liście producentów przy dodawaniu/edycji produktu.
6.3 Przy wprowadzaniu danych formularz powinien informować użytkownika o błędach (np. zbyt krótkich nazwach).
6.4 Proszę pamiętać, aby przy oddawaniu projektu dodać również plik bazą danych z przykładowymi danymi.